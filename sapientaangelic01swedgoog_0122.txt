DE DlVlNO AMORE, PARS 111.—N.259. 107

ut dictumest, per mortem recedunt, faciunt involucrum
cutaneum corporis spiritualis in quo sunt spiritus et an·
geli. Per involucrum tale, quod desumptum est ex mundo
naturali, subsistunt corpora illorum spiritualia, naturale
enim est ultimum continens: inde est, quod non sit ali·
quis spiritus et angelus, qui non fuerat natus homo. Haec
arcana sapientiae angelicae hic adducuntur, ut sciatur,
qualis est mens naturalis apud hominem, de qua ulterius
in sequentibus etiam agitur.

258. Omnis homo nascitur in facultatem intelligendi
vera usque ad intimum gradum, in quo sunt angeli tertii
caeli; intellectus enim humanus assurgens per continuum
circum binos superiores gradus recipit lucem sapientiae
illorum graduum, eo modo quo supra (n. 256) dictumest.
Inde est, quod homo possit rationalis fieri secundum eleva·
tionem; si elevatur ad gradum tertium, fit ille rationalis
ex tertio gradu3 si elevatur ad gradum secundum, fit ille
rationalis ex secundo gradu; et si non elevatur, est ille
rationalis in primo gradu. Dicitur quod fiat rationalis ex
illis gradibus, quia naturalis gradus est commune recepta·
culum lucis illorum. Quod homo non fiat rationalis usque
ad summum, sicut potest fieri, est quia amor, qui est
voluntatis non similiter ut sapientia quae est intellectus,
potest elevari. Amor qui est voluntatis elevatur solum per
sugere mala ut peccata, et tunc per bona charitatis, quae
sunt usus, quae homo ex Domino dein praestat. Quare si
amor qui est voluntatis non simul elevatur, sapientia quae
est intellectus utcunque ascenderit, usque ad amorem suum
relabitur. lnde est, quod homo, si non amor ejus in gra·
dum spiritualem simul elevatur, usque non sit rationalis nisi
in ultimo gradu. Ex his constare potest, quod rationale
lrominis sit in apparentia sicut trium graduum ; rationale ex
caelesti, rationale ex spirituali, et rationale ex naturali;
turn quod rationalitas quae est facultas quod possit ele·
vari, sive elevetur sive non, usque apud hominem sit.

259· Dictum est quod omnis homo nascatur in facul·
tatem illam, seu in rationalitatem; sed intelligitur omnis
homo apud quem externa, per aliqua contingentia, vel in
utero, vel post nativitatem ex morbo, vel ex inflicto capiti
vulnere, vel ex vesano amore erumpente et relaxante repa·
gula, non laesa sunt: apud hos rationale non potest elevari ;

vita enim, quae est voluntatis et intellectus, apud hos non

 

