64 stimuum ANGELICA

Duo illi mundi prorsus similes quoad externam faciem
sunt, ita similes ut non distingui possint, at quoad inter·
nam laciem prorsus dissimiles sunt. ipsi homines qui in
mundo spirituali sun‘t, qui ut ditium est, vocantur angeli
et spiritus, sunt spirituales3 et quia spirituales sunt, spiri·
tualiter cogitant et spiritualiter loquuntur: at homines
qui in naturali mundo sunt, naturales sunt, et ideo natu·
raliter cogitant et naturaliter loquuntur; ac cogitatio et
loquela spiritualis cum cogitatione et loquela naturali ni·
hil commune habet. Ex eo patet, quod duo illi mundi,
spiritualis et naturalis, inter se prorsus distincti sint, adeo
ut nullo modo simul esse possint.

164. Nunc quia duo illi mundi ita distintti sunt, ne·
cessum est ut bini soles sint, unus ex quo omnia spiritu·
alia sunt, et alter ex quo omnia naturalia: et quia omnia
spiritualia in sua origine sunt viva, et omnia naturalia ex
sua origine mortua, ac soles sunt origines, sequitur quod
unus Sol vivus sit, et quod alter sol mortuus sit: tum quod
ipse sol mortuus per Solem vivum a Domino creatus sit.

165, Quod sol mortuus creatus sit, est ob causam ut
in ultimis omnia fixa, stata et constantia sint, ac ut inde
existant quae perennatura et perduratura sunt: ita non
aliter fundatur creatio. Orbis terraqueus, in quo, super
quo et circum quem, talia sunt, est sicut basis et firma·
mentum, nam est ultimum opus, in quod omnia desinunt,
et super quo quiescunt. Quod etiam sit sicut matrix, ex
qua effeetus, qui sunt fines creationis, producuntur, in
sequentibus dicetur.

1⁶6. Quod omnia a Domino per Solem vivum creata
sint, et nihil per solem mortuum, constare potest ex eo,
quod vivum disponat mortuum ad sui obsequium, et formet
illud ad usus, qui sunt lines ejus; non autem vicissim.
Cogitare quod omnia a natura sint, et quod ab illa etiam

sit vita, non potest nisi quam orbatus ratione3 is non scit
quid vita. Natura non potest disponere vitam ad quic·
quam, est enim natura in se prorsus iners. Quod mortuum
ln vivum, seu vis mortua in vim vivam, seu quod idem,
naturale in spirituale, agat, est prorsus contra ordinem, et
inde id cogitare est contra sanae rationis lumen. Potest
quidem mortuum, seu naturale, multis modis ab externis

 

