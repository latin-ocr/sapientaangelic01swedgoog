168 smmum nucsarcn

quod sit hominis, ita quod homo talis sit, sed est appa·
rentia: id enim intellectus quod transcendit, est quidem
amoris sciendi et sapiendi, sed non est simul amoris appli-
candi vitae id quod scit et sapit; quare id in mundo vel
tempore recedit, vel extra res memoriae in terminis ut
deciduum moratur; quapropter post mortem separatur,
et non plus remanet, quam quod cum amore proprio spi·
ritus concordat. Quia amor facit vitam hominis, et sic
ipsum hominem, ideo sunt omnes societates caeli, et om-
nes angeli in societatibus, ordinati secundum affectiones
quae sunt amoris; et nulla societas et in societate nullus
angelus secundum aliquid intellectus separatum ab amore
ejus. Similiter in infernis et illorum societatibus, sed
secundum amores caelestibus amoribus oppositos. Ex his
constare potest, quod qualis est amor talis sit sapientia,
et quod inde talis sit homo.

369. Agnoscitur quidem, quod homo talis sit, qualis
est ejus amor regnans, sed modo talis quoad mentem et
animum, non autem quoad corpus, ita non totus talis. At
ex pluri experientia in mundo spirituali notum mihi lac·
tum est, q'uod homo a capite ad calcem, seu a primis in
capite ad ultima in corpore, talis sit qualis ejus amor est.
Omnes enimin illo mundo sunt formae amoris sui; angeli
formae amoris caelestis, et diaboli formae amoris inferna·
lis; hi sunt deformes facie et corpore, illi autem formosi
et facie et corpore; et dum impugnatur illorum amor,
facies illorum mutantur, et si multum impugnatur, quoad
totum disparantur; hoc peculiare est in illo mundo. Ita
fit, quia corpus eorum unum lacit cum mente illorum.
Causa ex supradictis patet, quod omuia corporis princi·
piata sint, hoc est, contexta per libras ex principiis, quae
sunt receptacula amoris et sapientiae; et cum principia
talia sunt, non possunt principiata alia esse; quare quo
principia abeunt, principiata sequuntur3 non possunt sepa·
rari. Inde est, quod qui mentem suam elevat ad Domi·
num, ille totus ad Dominum elevatus sit; et quod qui
mentem ad infernum dejicit, ille totus illuc dejectus sit.
Quare homo totus,secundum amorem vitae ejus, vel in
caelum vel in infernum venit. Ex sapientia angelica
est, quod mens hominis sit homo, quia Deus est Homo;
et quod corpus sit externum mentis quod sentit et agit;

Ι et quod slc unum sint, et non duo.

 

