300 SAPIENTIA ANGELICA

tualis, quae hoc iacit. Immo plus, non potest aliquis in
societate habitare in alia domo quam in sua, cuivis in so·
cietate sua domus est, quam invenit sibi paratam, ut pri·
mum societatem intrat. In consortiis potest esse cum aliis
extra suam domum, sed usque non alibi quam in sua
· morari. Et quod adhuc plus est, non potest aliquis in
alterius conclavi sedere quam in suo loco; si in alio fit sic·
ut impos mentis et mutus; et quod mirabile est, quisque
dum intrat conclave, scit suum locum; similiter fit in tem·
plis; et quoque in coetibus quando congregati sunt. [5.]
Ex his patet, quod status spiritualis sit prorsus diversus
a statu naturali, ac talis ut aliquis non possit alibi esse
quam ubi regnans ejus amor est; ibi enim est jucundum
vitae ejus, et quisque vult in suae vitae jucundo esse; et
spiritus hominis non potest alibi, quia id iacit vitam ejus,
immo ipsam respirationem, ut et pulsum cordis ejus. Ali·
ter in mundo naturali: in hoc externum hominis ab infantia
edodtum est jucunda alia simulare facie, loquela et gestu,
quam illa quae sunt interni ejus; quare ex statu hominis
in mundo naturali non potest concludi ad statum ejus post
mortem; nam status cujusvis post mortem est spiritualis,
qui est, quod non possit alibi esse, quam in jucundo sui
amoris, quod sibi in mundo naturali per vitam comparavit.
led Ex his manifeste constare potest, quod nemo possit
immitti in jucundum caeli, quod communi voce vocatur
gaudium caeleste, qui in jucundo inferni est, seu quod idem,
in jucundum boni qui in jucundo mali est: quod adhuc
clarius potest concludi ex eo, quod nemini post mortem
negetur ascendere in caelum, monstratur ei via, datur copia,
et intromittitur3 sed dum in caelum venit, et aspiratu
jucundum ejus attrahit, incipit angi pedtore, et torqueri
corde, ac sentire deliquium, in quo se contorquet sicut
anguis admotus igni, et cum aversa facie e caelo, et con·
versa ad infernum, praeceps aufugit, nec quiescit quam in
societate amoris sui. Inde constare potest, quod in caelum
venire non sit alicui ex immediata misericordia3 proinde
quod non solum sit admitti, ut multi in mundo autumant;
tum quod nec sit momentanea salvatio, nam haec ponit
immediatam misericordiam. [7.] Fuerunt quidam quiin
mundo momentaneam salvationem ex immediata miseri·

 

