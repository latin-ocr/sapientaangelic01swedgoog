on orvrun monueram-n. 3¹1· 259

tare. [2.] Non per aliquas confirmationes apparentiarum
in fallaciis sunt; quare sciunt et percipiunt quod homici-
dia, adulteria, furta et salsa testimonia sint peccata, et
fugiunt illa ideo; turn quod malitia non sit sapientia, et
quod astutia non sit intelligentia; cum audiunt ratiocina
itione ingeniosas ex fallaciis, mirantur et in se rident.
Causa est, quia apud illos non est velum inter interiora et
exteriora, seu inter spiritualia et naturalia mentis, sicut
est apud sensuales; quare ex caelo recipiunt influxum,
ex quo interius vident talia. [3.] Loquuntur simplicius
et sincerius quarn alii, ac in vita ponunt sapientiam. et
non in sermone. Sunt respective sicut agni et oves, cum
illi qui in prudentia propria sunt, sicut lupi et vulpes; et
sunt sicut qui habitant in domo, et per fenestras vident
caelum, illi autem qui in propria prudentia sunt, sunt
sicut qui habitant in fundamento domus, et per suas lenes·
tras non vident nisi quae sub terra sunt; et sunt sicut
quiin monte stant, et vident illos qui in propria pruden-
tia sunt sicut errantes in vallibus et in silvis. [4.] Ex his
constare potest, quod prudentia non propria sit prudentia
ex Domino, in simili apparentia in externis curn prudentia
propria, sed in prorsus dissimili in internis; in internis
apparet prudentia non propria in mundo spirituali sicut
homo, at prudentia propria sicut simulacrum apparens
vitale ex eo solo, quod illis qui in ea sunt, usque sit ratio·
nalitas et libertas seu facultas intelligendi et volendi, et
inde loquendi et agendi; et quod per illas facultates pos·
sint simulare quod etiam homines sint. Quod talia simula·
cra sint, est quia mala et falsa non vivunt, sed solum bona
et vera; et quia hoc ex rationalitate sua sciunt, nam si
non scirent non simularent illa, possident vitale humanum
in slmulacris suis. [5.] Quis non scire potest, quod homo
talis sit, qualis est interius? consequenter quod ille homo
sit, qui interius est qualis vult videri exterius? et quod
ille simulacrum sit, qui solum exterius homo est, et non
interius? Cogita sicut loqueris pro Deo, pro religione,
proque justitia et sinceritate, et eris homo; et tunc Divina
Providentia erit prudentia tua, et videbis apud alios quod
propria prudentia sit insania.

312. (ii.) Quod homo ex prudentia propria persuadeat
sibi, et confirmet apud se, quod omne bonum et verum sit a

 

