42 SAPIENTlA ANGELICA

petua lux et perpetuum ver: quare loco temporum ibi
sunt status, ut supra dietum est.

105 Quod Sol mundi spiritualis appareat in media
altitudine, sunt imprimis sequentes causae. Prima, quod
sic calor et lux, quae procedunt ab illo Sole, sint in suo
medio gradu, et inde in sua aequalitate, et sic in sua justa
temperie; nam si Sol supra mediam altitudinem appare·
ret, perciperetur plus caloris quam lucis ; si inira illam,
perciperetur plus lucis quam caloris: ut fit 'in terris dum
sol est supra aut infra medium caeli; dum‘supra, crescit
calor supra lucem, et dum infra, crescit lux supra calorem;
lux enim manet eadem tempore aestatis et tempore hie·
mis, sed calor secundum gradus altitudinis solis augetur et
diminuitur. Secunda causa, quod sol mundi spiritualis in
media altitudine supra caelum angelicum appareat, est, quia
sic perpetuum verest in omnibus caelis angelicis, ex quo an·
geli sunt in statu pacis, nam hic status correspondet tem·
pori veris in terris. Tertia causaest, quod sic angeli iacies
suas ad Dominum jugiter possint vertere, et Ipsum oculis vi·
dere ; angelis enim in omni conversione corporis eorum est
oriens, ita Dominus, ante facies; quod peculiare est in illo
mundo: hoc non fieret, si Sol istius mundi appareret supra
aut infra medium, et minime si supra caput in zenith.

106. Si Sol mundi spiritualis non appareret distans
ab angelis, sicut sol mundi naturalis ab hominibus, non
foret universum caelum angelicum, ac sub illo infernum,
et sub illis terraqueus noster orbis, sub Domini intuitione,
auspicio, omnipraesentia, omniscientis, omnipotentia et
providentia: comparative sicut sol mundi nostri, ille nisi

foret in tali distantia a tellure, in qua apparet, non potuis-
set praesens et potens esse in omnibus terris per calorem
et lucem, ita non potuisset succcenturiatam opem Soli
mundi spiritualis praestare.

107. Maxime necessarium est, ut sciatur, quod duo
soles sint, unus spiritualis et alter naturalis: Sol spiritua·
lis pro illis qui in mundo spirituali sunt, et sol naturalis
pro illis qui in mundo naturali sunt. Nisi hoc sciatur, non
potest aliquid juste intelligi de creatione et de homine,
de quibus agendum est. Effedlus quidem possunt videri;
sed nisi simul causae effeetuum videntur, non apparere
possunt effectus quam sicut in nodie.

 

