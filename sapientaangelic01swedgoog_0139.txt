124 sumum ANGELICA

solus Deus est Substantia in se, et inde ipsum Esse, con·
stat quod non aliunde sit existentia rerum. Hoc viderunt
plures, quia ratio dat videre ; sed non ausi sunt confirmare,
timentes quod sic in cogitationem sorte venirent, quod
universum creatum sit Deus quia a Deo, vel quod natura
sit ex se, et sic quod intimum ejus sit quod vocatur Deus.
Inde est, quod tametsi plures viderunt, quod omnium ex·
istentia non aliunde sit quam a Deo et ex Ipsius Esse,
non tamen ultra cogitationem primam de eo ausi sunt
progredi, ne intellectum suum intricarent nodo Gordio
ita dicto, a quo illum extricare postea nequirent. Quod
intellectum extricare nequirent, est causa, quiade Deo,
et de creatione Universi a Deo, cogitarunt ex ternpore
et spatio, quae propria naturae suntet ex natura per·
cipere Deum et creationem Universi, nemo potest; sed
omnis, cujus intellectus in aliqua luce interiore est, per·
cipere potest naturam et creationem ejus ex Deo, quia
Deus nonest in tempore et spatio. Quod Divinum non
sitin spatio, videatur supra ([n.] 7-10): quod Divinum im·
pleat omnia spatia universi absque spatio (n. 69-72): et
quod Divinum sitin omni tempore absque tempore (n.
¹⁸¹73—76). ln sequentibus videbitur, quod tametsi Deus
universum et omnia ejus creaverit ex Se Ipso, usque ne
hilum in universo creato sit, quod est Deus; praeter plura,
quae hanc rem in suam lucem mittent.

284. In Parte Pn'ma hujus operis actum est de Deo,
quod sit Divinus Amor et Divina Sapientia, et quod sit
Vita, tum quod sit Substantia et Forma quae est ipsum
et unicum Esse. In Parte Secunda actum est de Sole spi·
rituali et ejus mundo, ae de sole naturali et ejus mundo:
et quod per utrumque solem universum cum omnibus ejus
a Deo creatum sit. In Parte Tertia actum est de gradibus
in quibus sunt omnia et singula quae creata sunt. In
Quarta hac Parte nunc agetur de Creatione universi a
Deo. Causa quod de his et de illis agatur, est quia an·
geli lamentati sunt coram Domino, quod dum spectant in
mundum nihil videant nisi tenebras, et apud homines de
Deo, de caelo, et de creatione naturae, nihil scientiae,
cui sapientia illorum innitatur.

 

