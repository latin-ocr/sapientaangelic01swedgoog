os mvuua novissmam-rr. 2²4 ¹⁶5

eorum luit diabolicum, ac externum sicut Divinum. Hi
sunt qui intelliguntur per diabolos qui se lucis angelos
iaciunt; et per illum qui in domo nuptiarum non fuit in·
dutus ,veste nuptiarum, ac ejedtus in tenebras exteriores
(Marta. xxii. 11-13).

224· Quis non videre potest, quod internum sit ex
quo externum existit, consequenter quod externum suam
essentiam habeat ab interno? Et quis non scit ab ex·
perientia, quod externum possit aliter apparere quam
secundum essentiam ejus ab interno? Hoc enim mani·
feste apparet apud hypocritas, adulatores, simulatores:
et quod homo possit mentiri personas non suas in exter·
nis, a comoedis et mimis, hi enim sciunt repraesentare
reges, imperatores, immo angelos, sono, loquela, facie,
gestu, sicut illi forent; cum tamen non sunt nisi quam
harioli. Hoc quoque dictum est, quia homo similiter
potest sycophantam agere, tam in civilibus et moralibus,
quam in spiritualibus; et quoque scitur, quod multi
agant. [2.] Cum itaque internum in sua essentia est
infernale, et externum in sua forma apparet spirituale, et
tamen externum trahit essentiam suam ab interno, ut
dictum est, quaeritur ubinam essentia illa in externo latet.
Non apparet in gestu, nec in sono, nec in loquela, nec in
facie, sed usque latet interius in quatuor illis. Quod inte·
rius in illis lateat, patet manifeste ab iisdem in mundo
spirituali; cum enim homo e mundo naturali in mundum
spiritualem venit, quod fit cum moritur, tunc externa sua
cum corpore relinquit, ac interna sua, quae in spiritu suo
recondidit, retinet ; et tunc si internum ejus suit infernale,
apparet ille sicut diabolus, qualis etiam fuerat quoad spiri·
tum suum, cum vixit in mundo. Quis non agnoscit, quod
omnis homo relinquat externa cum corpore, ac intret
in interna cum fit spiritus? [3.] His adjiciam etiam haec,
quod in mundo spirituali sit communicatio affectionum et
inde cogitationum, ex quo est quod nemo possit loqui
aliter quam prout cogitat; tum etiam quod unusquisque
ibi mutet faciem, et fiat similis suae affectioni, sic ut quo·
que ex lacie appareat qualis est. Datur quandoque hypo·
critis loqui aliter quam cogitant, sed sonus loquelae illo·
rum auditur prorsus discors cum interioribus cogitationibus
illorum, et ex discordantia dignoscuntur. Inde constare

 

