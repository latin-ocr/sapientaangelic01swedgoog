DE DIVINO AMORE, lARS 111.-N. 182. 71

spedlive ad amorem et sapientiam hominum. Quod sapi·
entia angelorum respective sit ineffabilis, notum est; quod
etiam sit hominibus, quando in naturali amore sunt, in·
comprehensibilis, videbitur in sequentibus. Causa quod
ineffabilis et incomprehensibilis appareat, est quia in supe·
riori gradu est.

181. Quoniam gradus amoris et sapientiae sunt, etiam
gradus caloris et lucis sunt. Per calorem et lucem intel·
liguntur calor et lux spirituales, quales sunt angelis in
caelis, et quales sunt hominibus quoad interiora quae sunt
mentis eorum, nam hominibus similis calor amoris est, et
similis lux sapientiae est, quae sunt angelis. In caelis ita
est: qualis et quantus est angelis amor, talis et tantus est
illis calor; similiter lux quoad sapientiam: causa cst,
quia amor in calore est, et sapientia in luce apud illos, ut
prius ostensum est. Simile est in terris apud homines,
cum differentia tamen, quod angeli sentiant calorem illum,
,ac videant lucem illam, non autem homines; ex causa
quia homines in calore et luce naturali sunt, et tamdiu non
sentiunt calorem spiritualem, nisi quam per quoddam amo·
ris jucundum, ac vident lucem spiritualem nisi quam per
perceptionem veri. Nunc quia homo, dum in naturali
calore et luce est, nihil scit de calore et luce spirituali
apud se, et hoc non sciri potest quam per experientiam
e mundo spirituali, ideo de calore et de luce, in quibus
sunt angeli ac caeli illorum, hic imprimis dicetur. Inde
et non aliunde datur in hac re illustratio

182· Sed gradus caloris spiritualis non possunt ab ex-
perientia describi, quia amor, cui calor spiritualis corre-
spondet, non ita cadit sub ideas cogitationis; sed gradus
lucis spiritualis possunt describi, quia lux cadit, est enim
haec cogitationis. Ex gradibus lucis usque comprehendi
possunt gradus caloris spiritualis, sunt enim in parili gradu.
Quod itaque lucem spiritualem, in qua 'sunt angeli, attinet,
hanc datum est oculis meis videre. Lux apud angelos su-
periorum caelorum tam candida est, ut non describi possit,

ne quidem per candorem nivis, et quoque tam rutilans, .

ut nec describi possit, ne quidem per jubar solis mundi.
Verbo, lux illa millenis vicibus excedit lucem meridianam ²
terris. At lux apud angelos inferiorum caelorum aliqu
tum potest per comparationes describi, sed usque exc

 

