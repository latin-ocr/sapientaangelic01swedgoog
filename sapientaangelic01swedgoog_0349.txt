100 SAPIENTIA ANGELICA

homo sicut a se removet mala ut peccata. Ostensum
prius est, quod homini sit mens naturalis, mens spiritualis,
et mens caelestis; et quod homo in sola mente naturali
sit, quamdiu in concupiscentiis mali et illarum jucundis
est, et quod tamdiu mens spiritualis clausa sit. Ut pri-
mum vero homo post explorationem agnoscit mala ut
peccata contra Deum, quia contra leges Divinas, ac ideo
vult desistere ab illis, tunc Dominus aperit spiritualem
mentem, ac intrat in naturalem per affectiones veri et
boni, ac intrat in rationale, et ex illo disponit in ordinem
illa, quae inferius in naturali contra ordinem sunt. Hoc
est quod apparet homini sicut pugna, et apud illos qui
multum indulserunt jucundis mali, ut tentatio, fit enim
dolor animo, cum invertitur ordo cogitationum ejus.
Nunc quia est pugna contra illa quaein ipso homine sunt,

et quae homo sentit sicut sua, et nemo potest contra se ’

pugnare nisi ex interiori se, et nisi ex libero ibi, sequitur
quod internus homo tunc pugnet contra externum, et
quod ex libero, et quod cogat externum ad obedientiam
hoc itaque est cogere se ipsum. Quod hoc non sit contra
libertatem et rationalitatem, sed secundum lilas, patet.

148. Praeterea omnis homo vult liber esse, ac non
liberum seu servum a se removere. Omnis puer qui sub
magistro est, vult suijuris esse et sic liber; omnis famu·
lus sub suo domino, et ancilla sub sua domina, similiter;
omnis virgo vult exire domo patris et nubere, ut libere in
suamet domo agat; omnis adolescens qui vult operari,
vel negotiari, vel fungi aliquo officio, dum in servitute sub
aliis est, vult emancipari, ut sui arbitrii sit. Omnes illi
qui sponte serviunt propter libertatem, cogunt se ipsos;
et cum se ipsos cogunt, ex libero secundum rationem
agunt, sed ex interiori libero, aquo spectatur exterius
liberum sicut servum. Hoc adductum est, ad confirman-
dum quod semetipsum cogere non sit contra rationalita-
tem et libertatem.

149. Quod homo non similiter velit venire e servi·
tute spirituali in libertatem spiritualem, est una causa,
quod non sciat quid servum spirituale, et quid liberum
spirituale; non ei sunt vera quae docent; et absque veris
creditur quod servum spirituale sit liberum, et liberum
spirituale sit servum. Altera causa est, ¹¹¹quia religio

 

