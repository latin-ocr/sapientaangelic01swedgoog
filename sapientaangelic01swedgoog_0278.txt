DE DlVlNA PROVIDENTIA.-·N. 45. ²9.

quia omne id ad quod aliquis cogitur, non apparet ut suurn,
et quod non apparet ut suum, non potest fieri amoris ejus,
et sic appropriari ei sicut suum: quare horno a Domino
ducitur continue in libero, et quoque reformatur et regene-
ratur in libero. Sed de hac re plura dicentur in sequenti·
bus; aliqua etiam videantur supra (n. 4).

44. Quod autem homo, quo distinctius sibi apparet
sicut suus, eo evidentius animadvertat quod sit Domini,
est quia quo propius conjungitur Domino, eo sapientior
fiat, (ut supra, n. 34-36‚ ostensum est.) ac sapientia docet
id, et quoque animadvertit id. Angeli tertii caeli, quia
sapientissimi angelorum sunt, etiam percipiunt id, et quo·
que vocant id ipsum liberum; at duci a semet vocant
servum. Causam etiam dicunt, quod Dominus non influat
immediate in illa quae sunt perceptionis et cogitationis
illorum ex sapientia, sedin affectiones amoris boni, et per
basin illa, et quod percipiant influxum in affettione, ex
qua illis sapientia; et quod dein omne quod ex sapientia
cogitant, appareat sicut a se, ita sicut suum; et quod per
hoc fiat conjunctio reciproca.

45· Quoniam Divina Providentia Domini pro fine ha-
bet caelum ex humano genere, sequitur quod pro fine
habeat conjunfitionem humani generis Secum (de qua n.
28-31): tum, quod pro fine habeat, ut homo propius con·
jungatur lpsi (de quo n. 32, 33), sic enim ei caelum in-
terius: ut et, quod pro fine habeat, ut homo per con·
junctionem illam fiat sapientior (de quo n. 34-36); et quod
fiat felicior (de quo n, 37-41)‚ quia caelum est homini ex
sapientia, et secundum illam ; et per illam etiam felicitas:
et demum quod pro fine habeat ut homo distinctius appa·
reat sibi sicut suus, et usque evidentius animadvertat quod
sit Domini (dequo n. 42—44), Haec omnia sunt Divinae
Providentiae Domini, quia haec omnia sunt caelum, quod
pro fine est.

 

